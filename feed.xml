<?xml version="1.0" encoding="utf-8"?>
<feed xmlns="http://www.w3.org/2005/Atom" xmlns:media="http://search.yahoo.com/mrss/">
    <title>koulaxizis.gr</title>
    <link href="https://koulaxizis.gr/feed.xml" rel="self" />
    <link href="https://koulaxizis.gr" />
    <updated>2023-12-20T16:49:30+02:00</updated>
    <author>
        <name>Χρήστος Κουλαξίζης</name>
    </author>
    <id>https://koulaxizis.gr</id>

    <entry>
        <title>Δεν υπάρχει μέρος σαν το σπίτι</title>
        <author>
            <name>Χρήστος Κουλαξίζης</name>
        </author>
        <link href="https://koulaxizis.gr/den-yparhei-meros-san-to-spiti.html"/>
        <id>https://koulaxizis.gr/den-yparhei-meros-san-to-spiti.html</id>
        <media:content url="https://koulaxizis.gr/media/posts/1/Theres-No-Place-Like-127.0.0.1.jpg" medium="image" />
            <category term="Γενικά"/>

        <updated>2023-12-20T16:49:30+02:00</updated>
            <summary>
                <![CDATA[
                        <img src="https://koulaxizis.gr/media/posts/1/Theres-No-Place-Like-127.0.0.1.jpg" alt="" />
                    Τον τελευταίο καιρό σκέφτομαι όλο και συχνότερα πόσο με έχουν κουράσει τα κοινωνικά δίκτυα με τις διαφημίσεις, πόσο εκνευριστικό είναι&hellip;
                ]]>
            </summary>
        <content type="html">
            <![CDATA[
                    <p><img src="https://koulaxizis.gr/media/posts/1/Theres-No-Place-Like-127.0.0.1.jpg" class="type:primaryImage" alt="" /></p>
                
  <p>
    Τον τελευταίο καιρό σκέφτομαι όλο και συχνότερα πόσο με έχουν κουράσει τα κοινωνικά δίκτυα με τις διαφημίσεις, πόσο εκνευριστικό είναι που "πρέπει' να δημοσιεύω υλικό παντού ώστε να το βλέπουν όλοι οι χρήστες, πόσο με ενοχλεί η λογοκρισία, πόσο χρόνο σπαταλάω γενικότερα προωθώντας το υλικό μου σε μέσα που είναι κατά βάσει περαστικά και εφήμερα. Άλλο ένα post, άλλο ένα ποίημα, άλλη μια φωτογραφία, άλλο ένα τραγούδι, άλλη μία άποψη, κάποιοι το είδαν, κάποιοι το έχασαν, κάποιοι το προσπέρασαν.
  </p>

  <p>
    Όταν πρωτοεμφανίστηκε το <strong>TikTok</strong> το αντιμετώπισα με μεγάλη δυσπιστία, αλλά σύντομα έγινε ξεκάθαρο πως πρόκειται για ένα μέσο με μεγάλη απήχηση και επιρροή. Γκρίνιαξα, αρνήθηκα να ασχοληθώ, το απέφυγα με κάθε πιθανό τρόπο, μέχρι που υπέκυψα. Και η πικρή αλήθεια είναι πως είδα μεγάλη διαφορά στην απόδοση του περιεχομένου. Άλλο ένα μέσο ήρθε για να προστεθεί στη μακρά λίστα των δικτύων που "πρέπει" να διατηρώ.
  </p>

  <p>
    Κι εκεί που λες "εντάξει, ξεμπερδέψαμε", να 'σου το <strong>Threads</strong>. Και να σου οι προσκλήσεις και οι διαφημίσεις και τα προτεινόμενα και... ΑΡΚΕΤΑ! Δεν θέλω άλλο ένα κοινωνικό δίκτυο. Δεν θέλω να αναλώνομαι όλη μέρα σε ένα σωρό πλατφόρμες για να προωθώ την τέχνη μου. Κι αυτό κυρίως επειδή δεν είναι η δουλειά μου, δεν βιοπορίζομαι ως καλλιτέχνης. Παράγω τέχνη καθαρά για δική μου ευχαρίστηση και ψυχοθεραπεία. Και την μοιράζομαι με τον κόσμο, όχι από ματαιοδοξία, αλλά γιατί κάποτε η τέχνη κάποιων άλλων αποτέλεσε καταφύγιο και σωτηρία για μένα. Έτσι λοιπόν, μοιράζομαι κι εγώ τα δικά μου έργα για όποιον/α τα βρει ίσως χρήσιμα.
  </p>

  <p>
    Σκέφτομαι συχνά σχετικές συζητήσεις με τους αγαπημένους μου&nbsp;<a href="https://dimitris-nikou.blogspot.com/" target="_blank">Δημήτρη Νίκου</a> και <a href="https://www.opensesame.gr/" target="_blank">Γιάννη Φαρσάρη</a> που είναι υπέρ του να έχεις ένα "σπίτι", μια κεντρική σελίδα διαχειριζόμενη από σένα και όχι κάποιον τρίτο πάροχο, ώστε να είσαι κύριος όσων δημοσιεύεις αλλά και για να μπορείς να τα ανακτήσεις σε περίπτωση που για κάποιο λόγο "πέσει" το σύστημα. Τα κοινωνικά δίκτυα πάνε κι έρχονται. Και αντικειμενικά, δεν έχουμε κανέναν πραγματικό έλεγχο. Σίγουρα μας βοηθούν στο να επικοινωνούμε, σίγουρα συνεισφέρουν στην προώθηση του υλικού μας, αλλά δεν πρέπει να είναι το βασικό εργαλείο μας.
  </p>

  <p>
    Μετά από αυτές τις σκέψεις λοιπόν, κατέληξα στο να δημιουργήσω τον ιστότοπο <em>koulaxizis.gr</em>, ένα μέρος στο οποίο θα δημοσιεύω όσα θεωρώ σημαντικά για μένα και έπειτα θα τα αναδημοσιεύω στα όποια κοινωνικά δίκτυα αποφασίσω να κρατήσω. Πρόκειται για την δική μου "διαδικτυακή γωνιά", όπου όλα όσα θα ήθελα πραγματικά να μοιραστώ και να μείνουν ζωντανά, θα είναι μόνιμα διαθέσιμα. Καλωσήρθατε στο σπίτι μου. Περάστε, καθίστε, κερνάω καφέ κι ανησυχίες...
  </p>
            ]]>
        </content>
    </entry>
</feed>
